Retrospektiivitekniikat

Kumpikin retrospektiivitekniikka kuvastaa prosessia, jolla projektin tekijät
voivat sprintin päätteeksi arvioida ryhmän toimintaa ei-teknisessä valossa.
Ei siis arvioida teknisen toteutuksen onnistumisia, vaan toimintatapoja.

Start, Stop, Continue, More of, Less of Wheel -tekniikassa piirretään ympyräkaavio, 
jossa on jokaiselle luetellulle kategorialle oma sektori. Sitten käydään sektori kerrallaan 
läpi kysyen kysymyksiä, esimerkiksi "Mitä meidän pitäisi jatkossa tehdä, mitä 
emme vielä ole tehneet?", tai "Mitä meidän kannattaisi tehdä vähemmän?". 
Jokaiseen sektoriin yritetään saada jonkinlaisia kommentteja, ja ne kirjataan 
kaavioon sille kuuluvan kategorian kohdalle.

Glad, Sad, Mad -menetelmässä tiimi kirjoittaa havaintoja edellisestä sprintistä 
lyhyesti lapuille, jotka voivat olla sekä positiivisia että negatiivisia. 
Jokainen esittelee lyhyesti korttinsa, ja ne liimataan taululle ilman kommentointia. 
Taulu on jaettu tekniikan nimen mukaisiin kategorioihin, joihin laput jaotellaan. 
Kun kaikki kortit on lisätty taululle, ne jaotellaan porukoihin, joissa on 
samaan asiaan liittyviä havaintoja. Tämän jälkeen äänestetään, mistä aiheista 
keskustellaan yhdessä enemmän. Keskustelun tavoitteena on tuoda esiin asioita, 
joilla loppujen lopuksi saadaan parannettua seuraavaa sprinttiä.